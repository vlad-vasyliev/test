Весна — чудова пора року

    З приходом весни зовсім непомітно листя на деревах і чагарниках повністю розпускається . Зацвітають білим
кольором фруктові дерева та чагарники . Весна — чудова пора року, коли ходиш і вдихаєш ніжні аромати квітучої
черемхи , яблунь , вишні , вслухаєшся в спів птахів .

    Особливо привертають увагу солов’ї та зозулі . Дуже приємно сидіти ввечері у садочку на лавці . Коли вже
починають з’являтися сутінки , здавалося б , все повинно вже спати , аж раптом на високих деревах лунає ніжний
спів солов’я . І відразу відчувається спокій на душі .

    Навесні все поступово стає яскравішим та різнобарвним . На клумбах розпускаються тюльпани , нарциси та
гіацинти . Погода стоїть сонячна , хочеться гуляти , вдихати весняні аромати та радіти життю .

    Поступово знову відбувається зміна рослинності : білі пелюстки з яблунь опадають , нагадуючи сніжинки . Земля
вкривається пишною зеленню , жовтим килимом кульбаб . Після квітучих садів розпускаються бузок і жасмин . У
лісах з’являються зовсім інші квіти . На зміну медунців та рясту зацвітають конвалії .

    Отже , весна — це моя улюблена пора року . Вона приваблює сонячною погодою , непомітними оновленнями , яскравими
фарбами природи , прильотом птахів і довгими теплими днями .